---
title: നിന്റെ ഹിതംപോലെയെന്നെ
slug: ninte_hitham_pole_enne
source: https://www.malayalamchristiannetwork.com/ninte-hitham-pole-enne-with-lyrics/
---

നിന്റെ ഹിതംപോലെയെന്നെ
നിത്യം നടത്തിടേണമേ
എന്റെ ഹിതം പോലെയല്ലേ
എൻപിതാവേ എൻയഹോവേ

ഇമ്പമുള്ള ജീവിതവും
ഏറെ ധനമാനങ്ങളും
തുമ്പമറ്റ സൗഖ്യങ്ങളും
ചോദിക്കുന്നില്ല അടിയൻ

നേരു നിരപ്പാം വഴിയോ-
നീണ്ട നടയോകുറുതോ
പാരം കരഞ്ഞോടുന്നതോ-
പാരിതിലും ഭാഗ്യങ്ങളോ

അന്ധകാരം ഭീതികളോ-
അപ്പനേ പ്രകാശങ്ങളോ
എന്തു നീ കൽപ്പിച്ചിടുന്നോ
എല്ലാം എനിക്കാശീർവ്വാദം

ഏതുഗുണമെന്നറിവാൻ
ഇല്ല ജ്ഞാനമെന്നിൽ നാഥാ!
നിൻ തിരുനാമം നിമിത്തം-
നീതി മാർഗ്ഗത്തിൽ തിരിച്ചു

അഗ്നിമേഘത്തൂണുകളാൽ
അടിയനെ എന്നും നടത്തി
അനുദിനം കൂടെ ഇരുന്നു
അപ്പനേ കടാക്ഷിക്കുകേ
